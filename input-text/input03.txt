Bir mikroişlemcide bulunan ALU birimi, bütün aritmetik ve mantıksal işlemlerin yapıldığı 
yerdir. Temel bilgisayar sistemimizde tasarlanan ALU, çarpma ve giriş/çıkış işlemleri 
haricinde, 16 bitlik veriler üzerinde işlem yapabilecek şekilde tasarlanmıştır. Kullanılan 
kaydediciler 16 bitlik olduğundan, çarpma işleminde iki tane 8 bitlik sayı kullanılmıştır.
Tasarlanan ALU dört bölümden oluşmaktadır;

1. Çarpma ve bölme işlemleri hariç, diğer aritmetik işlemlerin yapıldığı bölüm
2. Mantıksal işlemlerin yapıldığı bölüm
3. Çarpma işleminin yapıldığı bölüm
4. Bölme işleminin yapıldığı bölüm